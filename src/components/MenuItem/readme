1.
Pomocí pokročilejší komunikace mezi komponentami zprovozníme hamburger menu, které se otevírá a zavírá při kliknutí na položku.

Vytvořte si repozitář ze šablony cviceni-hamburger obsahující React stránku s jednoduchým hamburger menu. Prohlédněte si připravený kód.
V komponentě HomePage vytvořte stav menuOpened, který bude obsahovat hodnotu true nebo false podle toho, zda má být menu otevřeno nebo zavřeno. Stav ovládejte kliknutím na tlačítko .menu__btn.
Dle hodnoty ve stavu menuOpened správně sestavte třídu pro element .menu. K zavření menu slouží CSS třída menu--closed.
Chceme, aby komponenta MenuItem přijímala prop s názvem onSelect. Ta bude očekávat callback, který se zavolá, když uživatel vybere danou položku, aby se tak menu zavřelo. Přidejte tedy na prvek <a> posluchač události onClick, který zavolá předaný callback.
V komponentě HomePage předejte všem instancím komponenty MenuItem skrze prop onSelect funkci handleSelectItem, která nastaví stav menuOpened na false.



2. 
Pokračujte v předchozím příkladu. Nyní si vyzkoušíme callback s parametrem a budeme chtít, aby se při kliknutí na položku menu zobrazil správný název stránky.

Přidejte do komponenty HomePage stav s názvem pageTitle, který bude představovat název aktuální stránky. Jeho výchozí hodnotu nastavte na Domů a použijte tento stav uvnitř elementu h1.
Zařiďte, aby komponenta MenuItem při volání funkce onSelect zavolala tuto funkci se vstupem, který udává název stránky, který se má zobrazit. Takto předá název stránky rodičovské komponentě.
Do funkce handleSelectItem přidejte parametr page a nastavte stav pageTitle na hodnotu z tohoto parametru.